Per preparare il ragù alla bolognese cominciate tritando finemente al coltello il sedano (1), la carota sbucciata e spuntata (2) e la cipolla mondata (3). Dovrete ottere 50 g per ciascun ingrediente.
Ragu' alla bolognese

Poi versate l’olio in una pentola e aggiungete il trito lasciate andare per una decina di minuti a fuoco dolce mentre mescolate, di tanto in tanto (4). Trascorso il tempo il soffritto dovrà risultare appassito ed il fondo del tegame invece asciutto. Unite la carne di manzo macinata grossa (5) ed il macinato di maiale (6).
Ragu' alla bolognese

Anche queste dovranno rosolare lentamente per una decina di minuti perciò mescolate per sigillare bene. Inizialmente fuoriusciranno tutti i succhi ma una volta asciugati potrete sfumare con il vino bianco (7). Non appena l’alcol sarà evaporato ed il fondo sarà tornato, ancora una volta, ben asciutto aggiungete la passata di pomodoro (8). Poi versate soltanto 1 dei 3 litri di acqua (9),
Ragu' alla bolognese

aggiungete un pizzico di sale, mescolate e lasciate cuocere a fiamma medio-bassa per un’oretta. Trascorsa la prima ora potrete aggiungere un altro litro d’acqua, mescolare e far cuocere ancora per un'ora. Al termine della seconda ora di cottura, versate l'ultimo litro di acqua e continuate a far cuocere sempre a fiamma dolce per un'altra ora. In questo modo il ragù cuocerà per almeno 3 ore (10). A fine cottura il risultato sarà ben asciutto, regolate di sale e di pepe, spegnete la fiamma e unite il latte (11); un’ultima mescolata ed ecco il ragù alla bolognese pronto per l’uso (12)!
